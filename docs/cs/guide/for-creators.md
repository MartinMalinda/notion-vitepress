---
sidebarDepth: "2"

---
# Jsem tvůrce, začínám

## Jak začít?

1. Přihlas se skrze Google, Facebook nebo pomocí e-mailu.
2. Vyplň jméno, bio a svou doménu (herohero.co/nazevtvehoprofilu).
3. V sekci Payout propoj svůj bankovní účet s platební službou Stripe (aby ti fanoušci mohli posílat odměnu).
4. Nastav cenu za obsah, který budeš publikovat na svém profilu.
5. Nahraj první příspěvek.
6. Sdílej svůj profil.

## Jaké jsou výhody Herohero?

* Moderní design zbytečně nerozptyluje, obsah v něm vyniká;
* neomezený upload dat,
* vlastní audio a video přehrávač,
* lokální podpora,
* poplatek pouze 10 %.

## Jak probíhá vyplácení peněz?

Herohero pro platby a výplaty využívá služby [Stripe](https://stripe.com/ "Stripe"). Po úspěšném propojení se službou Stripe a po získání alespoň jednoho platícího odběratele může tvůrce obdržet první výplatu. Výplaty jsou automaticky rozesílány první pracovní den v měsíci na bankovní účet připojený k účtu Stripe.

## Mohu si vytvořit více druhů předplatného?

Na Herohero je možné nastavit si pouze jedno předplatné. Jedna cena je pro uživatele pochopitelnější a vede k vyššímu počtu odběratelů. Nedochází k tříštění fanoušků do různých skupin, ale k podpoře budování komunity, kde jsou si všichni rovni.

## Jsou na Herohero nějaká omezení?

Nejsou. Volba typu nahrávaného obsahu zůstává čistě na tobě (samozřejmě pod podmínkou, že nedochází k porušování zákonů platných v České republice). Na platformě nenajdeš ani žádná omezení v podobě limitu na velikost či délku nahrávaného obsahu.

## Jaké formáty médií mohu na Herohero nahrávat?

Podporujeme naprostou většinu formátů audia, videa i obrázků. Pokud tvůj formát nejde nahrát, dej nám vědět na e-mail [info@herohero.co](mailto:info@herohero.co).

## Jsou má data v bezpečí?

Soukromá data jsou bezpečně uložena na serverech společnosti [Google](https://cloud.google.com/ "Google"). Velmi dbáme na to, aby se k uloženým datům mohli dostat jen platící odběratelé, aby nebylo možné odcizit obsah z profilu tvůrce.

## Daně

Povinnost platit daně má v České republice každý, jehož roční příjmy přesáhly částku 15 000 Kč. Pokud s placením daní začínáš, doporučujeme navštívit portál [jakpodnikat.cz](http://jakpodnikat.cz/), kde najdeš hodně praktických rad.

S každou výplatou ti na e-mail přijde daňový doklad, který můžeš použít pro evidenci svých příjmů. Je na něm také uveden návod na zaúčtování.