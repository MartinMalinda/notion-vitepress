---
sidebarDepth: "2"

---
# Jak získat předplatitele?

## Jaký obsah nahrávat?

Na Herohero nahrávej obsah, který má unikátní hodnotu. Fanoušci dají tvůrci odběr hlavně tehdy, když porozumí tomu, že je pro ně obsah skutečně hodnotný.

Mnohým tvůrcům se ověřilo, pokud bonusový (prémiový) obsah navazuje na veřejnou tvorbu – může se jednat o pokračování podcastu, prodlouženou verzi YouTube videa apod.

## Jak propagovat bonusový obsah?

* Pokud tvoříš videa nebo podcasty, nejefektivnější propagace bonusového obsahu je na začátku a na konci veřejné části videa či podcastů (např. na začátku: „Děkuji všem odběratelům na Herohero, vaší podpory si moc vážím.“ nebo na konci: „Pokračování epizody naleznete na Herohero, dozvíte se tam…“).
* Platí, že je důležité komunikovat, co obsahuje bonusová část – fanoušci musí chápat, co za placený odběr dostanou.
* Svůj účet můžeš samozřejmě efektivně propagovat také na sociálních sítích. Pokud tvoříš jiný než audio a video obsah, sdílení svého Herohero profilu na internetu je základ.

## Jak nastavit adekvátní cenu?

Výše měsíčního poplatku záleží na typu i hodnotě daného obsahu. Pro představu: poplatek za obsah se na Herohero nejčastěji pohybuje v rozmezí 4–6 eur. Doporučujeme nastavit částku, která se pohybuje spíše kolem 100 Kč než okolo 200 Kč (200 Kč je už pro mnohé uživatele množství peněz, které pravidelně dávat nemohou či nechtějí).

Mnohým tvůrcům se také osvědčilo začít níže (např. na 4 eurech) a později cenu zvednout (na 5–6 eur).

Pokud v nastavení vhodné ceny tápeš, kontaktuj [info@herohero.co](mailto:info@herohero.co), poradíme ti.
